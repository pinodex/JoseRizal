>Kapagka ang baya’y sadyang umiibig
>Sa langit salitang kaloob ng langit
>Sanlang kalayaan nasa ring masapi
>
>Katulad ng ibong nasa himpapawid
>Pagka’t ang salita’y isang kahatulan
>Sa bayan, sa nayo't mga kaharian
>
>At ang isang tao’y katulad, kabagay
>Ng alin mang likha noong kalayaan.
>Ang hindi magmahal sa kanyang salita
>Mahigit sa hayop at malansang isda
>
>Kaya ang marapat pagyamanin kusa
>Na tulad sa inang tunay na nagpala
>Ang wikang Tagalog tulad din sa Latin,
>
>Sa Ingles, Kastila, at salitang anghel,
>Sapagkat ang Poong maalam tumingin
>Ang siyang naggagawad, nagbibigay sa atin.
>Ang salita nati’y tulad din sa iba
>
>Na may alfabeto at sariling letra,
>Na kaya nawala’y dinatnan ng sigwa
>Ang lunday sa lawa noong dakong una.
